---
layout: post
title: "Prodloužený víkend nad Jesem"
author: Edgar Walden
categories: [stimmung, lifespan]
image: /assets/img/jeseniky-cover.jpg
---

Po dlouhé době se nám s D. podařilo vyjet na prodloužený víkend na takový "vandr". No teda vandr... Domluvili jsme si ubytování v Jeseníkách v chatě na Šeráku. To už jsem si dlouho přál, je odtud krásný výhled na část Rychlebských hor a do údolí na Lipovou a Jeseník. Taky je to hodně vysoko, takže je tady hodně prány. A právě ten pránický dostatek jsem pocítil na vlastní kůži - připadla jsem si, že zvládnu cokoli. Bylo to až euforické. Pro svůj život asi čas od času potřebuju vyšší nadmořskou výšku. Asi taky proto, že žiju v nížině plné zhusta zamračených a hrabivých lidí. Ale o tom někdy jindy.

S D. jsme podnikali spíš kratší vycházky. Ale zbylo mi i dost času na dva sportovnější večerní výšlapy - jeden z Šeráku po žluté značce na **Obří skály** - tady malá meditace a sežvýkání trošky slunečnicových semínek - a pak zase po modré nahoru. Prostě 400 výškových metrů dolů a zpět. Rychlá chůze, rytmický dech, pak zklidnění a vrcholu Šeráku a večeře s D. chatě. Druhý samotný večerní výlet by méně namáhavý, ale za to delší - z Šeráku na Keprník, do sedla po Vřesovou studánkou a stejnou cestou zpět.

Měli jsme i dost času na čtení. Vzal jsem si s sebou knihu **Cesta zenu** (The Way of Zen) od Alana Watse. Ale po pravdě mě příliš neuspokojila. Psát o zenu je obecně problematické, protože o zkušenost předávanou psaným slovem a na to navázaným druhem myšlení tady zrovna moc nejde. Cesta zenu mi přijde hodně "akademická", plná citací, poznámek a informací ve stylu, "co, kdy kde proč", ale celkově pro mě tak nějak k nepotřebě, protože ve spirituální oblasti se snažím teoretické znalosti spíš omezovat.

​            