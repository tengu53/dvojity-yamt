---
layout: post
title: "Překonávání neuróz pomocí kvasu"
date: 2015-09-14 08:19:23 +0100
categories: life
author: Edgar Walden
---

Co si na sebe pamatuju, nepatřím mezi příliš klidné lidi. Mám sklony k nervačení, moc mluvím a zbytečně moc přemýšlím. Svého času mi s tím hodně pomohlo **aikido**, dnes mi pomáhá běhání, **jóga** a fyzická práce. Je to jako život s cukrovkou nebo s vysokým tlakem. V takovém případě taky víte, že si musíte odpustit zákusek či **sádlo s bůčkem** k snídani. No a já si musím opatrně dávkovat zprávy, knihy, koncerty, filmy, seriály, Facebook a velká shromáždění lidí. A že potřebuju pravidelně jíst, pravidelně a dobře spát, běhat a cvičit.

A pro klidný životaběh mi velmi pomáhá, když můžu v drobnostech zjišťovat, že všechno může fungovat tak nějak **přiměřeně samovolně** a bez velkého vnějšího úsilí. Že stačí jen pár malých impulsů a něco dobrého z nich vzejde. A skoro samo. Že jako k tomu nepotřebujete příliš velké přemýšlení a zvažování čehokoli. A že věci mají tendenci se samovolně měnit k lepšímu.

Uvědomil jsem si to, když jsem včera přidával švestky do kvasu. Opravdu stačí jen sesbírat přezrálé švestky, dát je do nádoby, a ty se posléze samy změní v pronikavě vonící hmotu – kvas. Někdy mě prostě překvapuje, jak jsou věci jednoduché.

Ale možná to bylo jen tou vůní. Když jsem se jí několikrát zhluboka nadechl, bylo to jak malý panák konečného výsledku, pro který to všechno děláme.