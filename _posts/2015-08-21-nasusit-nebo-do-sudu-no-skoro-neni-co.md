---
title: 'Nasušit nebo do sudu? No skoro není co&#8230;'
date: 2015-08-21T12:06:00+02:00
author: Edgar Walden
---

S ovocem se to má tak: Loni nebylo téměř žádné, protože díky dešťům všechno shnilo ještě na stromech, a letos ho bude málo, protože hodně plodů opadalo kvůli suchu. Nekvalitní jsou ringle, od kterých jsem si letos hodně sliboval, <strike>méně je i švestek</strike>. O jabloních škoda mluvit, protože ty staré stromy moc nerodí a nové _ještě_ nerodí. Takže zbývají hrušky (slibné) a třešně, jejichž úroda byla dobrá. A samozřejmě rybíz, který z většiny snědla Olinka. Nový keřík angreštu měl asi dva plody, takže uvidíme příště, nějaké bobule má také Aronie.

A na podzim půjdou do země další mladé stromky a další keře. To by v tom byl čert, aby se kromě třešní už nepovedla nějaká signifikantní sklizeň.