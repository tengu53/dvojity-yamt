---
layout: post
title: "Okrádáme svou přítomnost"
date: 2020-05-01 00:19:23 +0100
author: Edgar Walden
tags: [stimmung]
---

Proč vlastně okrádáš svou vlastní přítomnost? “Okrádám přítomnost? Nerozumím vám, Kušo-rinpočhe,” řekl nesměle Topaga. Myslíš, že co je teď, nemůže být to pravé. Pravé je asi podle tebe jenom něco někde v dálce, kdesi v mlhavé budoucnosti. A co když je to pravé právě teď! Rozumíš? TEĎ!

“Odpusťte prosím, ale já stále nerozumím,” koktal chlapec.

Tak ti to řeknu jinak. Proč pořád toužíš po neznámých naukách a duchovních dálkách, místo abys už teď čistě jenom byl?

“Abych byl? Ale já přece jsem…” Já vím, roztřesený minulostí a unaříkaný nad nejistou budoucností. BUĎ! Nemysli na budoucnost a zapomeň na svou minulost. Jenom buď! A nedumej už zase, že to není žádná nauka! To je právě velká nauka, třebaže se jí zrovna neříká tantrická.

*Eduard Tomáš, Milarepa
