---
layout: post
title: "Elektrická motorovka – první zkušenosti"
date: 2018-06-04 08:19:23 +0100
categories: life rukama
author: Edgar Walden
---

To si tak na Nazeleno.cz zveřejníte krátký [článek o akumulátorovém kávovaru Makita](https://www.nazeleno.cz/kavovar-na-baterii-z-elektrickeho-naradi.aspx) (spíše blbost, ale tak nějak milá) a ozve se vám pán z Makity, zda nechcete půjčit nějaké nářadí a pak o něm také něco napsat. Samozřejmě, že jsem řekl, že jo a že chci akumotorovku nebo akusekačku. No a o týden později mi akumotorovka přistála na stole. Tady jsou první dojmy, než se o tom rozepíšu podrobněji na Nazeleno.cz.

- Jasně, **výdrž na akumulátory**. Pila používá dva o kapacitě 5 Ah. Pokud řežete opravdu intenzivně – velké průměry klád, vybito máte asi za 25 minut. Při běžné zahradní/sadařské práci vydržíte trochu víc než půl hodiny. Pila je prostě z principu náročná na spotřebu.
- Akumotorovka je **překvapivě těžká**. Dokonce myslím trochu těžší, než moje benzínová pila Dolmar. Akumulátory prostě něco váží. Myslel jsem, že bude lehčí.
- Akumulátory se nabíjí cca hodinu a půl – přesně jsem to neměřil, nezajímá mě to. Nabíječka je velká, robustní, spotřeba na štítku 460 W.
- S akumotorovkou se **krásně pracuje**. Je tišší, nevibruje, nebolí vás tolik ruce.
- Co mě překvapilo a je přitom evidentní: **Pila nemá volnoběh.**:-). Nestartuje se, pracuje v režimu zapnuto/vypnuto -> méně hluku.
- Nejsou zde emise. To asi u elektrického nářadí tak nějak čekáme, ale přesto to příjemně překvapí. Nesmrdí.
- Vybití akumulátorů zase tak nevadí – prostě pořežete, co se dá, a pak dáte akumulátory do nabíječky, jdete dřevo uklidit, dáte si pauzu a máte dobito.
- Nehrozí popálení o výfuk, což se mi z benzínovkou stalo (jeden chce frajeřit v tričku s krátkým rukávem a tak to dopadá). 
- Nepodcenit bezpečnost – pila je výkonná, chránit oči, dávat bacha.
- Olejovat řetěz a udržovat ho správně napnutý, jako u každé jiné řetězovky.
- Čistění od pilin jako obvykle.