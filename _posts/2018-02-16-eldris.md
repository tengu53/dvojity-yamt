---
layout: post
title: "Morakniv Eldris – žabikuch, který se nezdá"
date: 2018-02-18 08:19:23 +0100
categories: life rukama
author: Edgar Walden
---

Na podzim jsem si udělal radost a pořídil nového Moráka – **Morakniv Eldris**. Je to krásný malý nožík a přesto, že je fakt malý, je hodně užitečný. Nosím ho teď jako pohotový kapesní nástroj. Od výroby je samozřejmě ostrý, ale ne tak moc, jako [Morakniv 511](https://dvojitykafe.blogspot.cz/2017/10/novy-nuz-mora-511.html), kterým se dalo bez problémů oholit. A není to moje oblíbená uhlíkovka, ale nerez. Což teda vůbec nevadí.

Nenechte se odradit malou čepelí, rukojeť je velmi dobře tvarovaná a nůž hezky sedí v ruce. Troufám si proto říct, že s touto kudlou dokážete víc, než by se na první pohled zdálo. Samozřejmě to není nůž do kuchyně, ale na všechno ostatní se hodí. A taky dobře vypadá. Na výběr máte několik barev pouzdra a střenky – žlutou, zelenou červenou, modrou a černou. Já jsem šel do zeleného (na fotkách se mi líbil nejvíc), ale možná jsem měl přizdisráčsky zůstat u černé. Nejsem asi zvyklý na barevné nože.

Prodává se i verze, kterou je možné pověsit na krk – má provázek a řemínek k zajištění, ale přijde mi neúměrně dražší. Zkusím si z toho udělat nákrční nůž sám a přidat na pouzdro nějaký zajišťovací řemínek svépomocí. Jinak 511 zůstal v dílně, kde dobře slouží na hrubou práci – řeže všechno. Možná si pořídím ještě jeden, nebo nějaký podobný téže značky. Možná rukojeť Eldrise ještě doplním nějakým pletencem z paracordu, nebo tak něčím. Teda až najdu čas ho udělat.

<iframe class="instagram-media instagram-media-rendered" id="instagram-embed-0" src="https://www.instagram.com/p/BfGFzvgFU8g/embed/captioned/?cr=1&amp;v=12&amp;wp=580&amp;rd=https%3A%2F%2Fdvojitykafe.cz&amp;rp=%2Fmorakniv-eldris-zabikuch-ktery-se-nezda%2F#%7B%22ci%22%3A0%2C%22os%22%3A725.0199999980396%2C%22ls%22%3A703.7149999960093%2C%22le%22%3A713.8899999990826%7D" allowtransparency="true" allowfullscreen="true" frameborder="0" height="848" data-instgrm-payload-id="instagram-media-payload-0" scrolling="no" style="box-sizing: inherit; -webkit-font-smoothing: antialiased; word-break: break-word; overflow-wrap: break-word; display: block; max-width: 580px; margin: 0px 0px 12px; width: calc(100% - 2px); background: white; border-radius: 3px; border: 1px solid rgb(219, 219, 219); box-shadow: none; min-width: 326px; padding: 0px;"></iframe>



- [
    ](https://dvojitykafe.cz/tag/noze/)