---
layout: post
title: "Co se v září povedlo"
date: 2015-10-05 08:19:23 +0100
categories: life
author: Edgar Walden
---

A další měsíc je pryč. Září 2015 bylo takové zednické. Ze starého domu jsme už jen neubírali, ale také přidávali. Takže podzim je u nás ve znamení betonu…

- Udělali jsme **základ podlahy v pokoji** – na násyp z recyklované strusky jsme za vydatné pomoci (nebo spíš vedení) Danina táty a dalšího pomocníka z řad příbuzenstva navršili a do vodorovna srovnali 10 cm betonu. Beton jsme si chtěli zpočátku míchat sami, ale pán ve stavebninách nás přesvědčil, že bude lepší využít služeb jeho vlastní nové betonárky, takže v sobotu v deset u nás přistála hromada betonu. Na otázku, zda ten předem namíchaný beton stihneme zpracovat, pán odpověděl: *„Tož kurva stihnete.“* A taky jo. Ještě nás to čeká znovu u kuchyně.
- Máme **nový komín**. Ten nám dělala firma za tučné peníze, ale je konečně hotový a můžeme topit bez strachu, že nám vyhoří krov.
- Skoro všechny **aktuální zemní práce** na domě jsou hotové. Uff.
- Kvas kvasí.:-)
- V opuštěných sadech v okolí sbíráme výborné ořechy.
- Olinka chodí do školky a spokojeně roste. Sama se rozhodla, že bude spát u babičky, takže tam spala dobře to zvládla.
- Rozšířili jsme sadařské plány – **nové stromy budou čtyři.**
- Pracovně je to trochu hukot, ale už si pomalu zvykám…
- Moc neběhám ani necvičím, ale potřebu fyzické aktivity mi nahrazují kolečka plná hlíny a cihel. Trochu mě opouští chuť plavat, ale asi začnu zase víc zvedat železo.