---
title:  "Bye bye Blogger"
date:   2019-02-04 10:00:19 +0100
categories: software
author: Edgar Walden
---


Rozhodl jsem svůj blog i s posty z poslední doby přemístit na WordPress.com. Jdu za modernější publikační platformou.

A proč to? No to je tak: Jakmile Google ukončil provoz své sociální sítě Google+, začalo se proslýchat, že stejný osud čeká i Blogger. Není se co divit, Google tuto platformu docela zanedbává a jeho inovační tempo je zhruba jedno vylepšení za dva roky. Prostě se tu zastavil čas. Věřili byste třeba tomu, že Blogger dosud neumí na blog vkládat fotky z „koncernové“ služby Photos? Ani z hlediska SEO na tom weby na Bloggeru nejsou moc valně a existují názory, že je dokonce Google tak nějak ignoruje.

Každopádně nastal čas se přesunout někam dál a Worpdpress.com byl docela logickou volbou. I když pokud porovnáme obě platformy (Blogger a WordPress.com ve variantě zdarma), jsou zde i nějaké mouchy. Například zde nelze provozovat blog na své doméně. K tomu musíte upgradovat na placenou verzi. WordPress.com také není úplně levný – nejnižší verze stojí 48 USD ročně a ani v té nemáte možnost provozu na své doméně. Na druhou stranu dostanete už funkční systém včetně zabezpečení a statistik. Na blog drahé, ale dovedu si představit, že se přemístím svůj webík Tam, kde bydlíme.

Každopádně WordPress.com  je co do funkcí s Bloggerem nesrovnatelný (i ty fotky z Google Photos umí). Jediné, co mě dosud s Bloggerem trochu pojí, je nostalgie. Ale co už….